[
  {
    "model": "posts.Post",
    "pk": 1,
    "fields": {
      "title": "Laptopy od rządu nie tylko dla uczniów. Będą bony dla nauczycieli",
      "content": "Ostatnio poznaliśmy prawdopodobny model laptopa, który trafi do rąk czwartoklasistów w nadchodzącym roku szkolnym. Na dzisiejszej konferencji we Wrocławiu minister cyfryzacji ogłosił, że nauczyciele również skorzystają na ustawie, ponieważ będą mogli odebrać bon na laptopa. Informacja o wyborze laptopa dla czwartoklasistów Asus Expertbook B1502CBA wywołała wiele zamieszanie. Ten model został zaproponowany przez sklep x-kom, który równocześnie złożył najkorzystniejszą ofertę w przetargu, a nasz materiał dokładnie tłumaczy temat przetargu laptopów i całe zamieszanie związane ze sprawą. Jak się okazuje, na ustawie zyskają nie tylko uczniowie publicznych i niepublicznych szkół, ale także nauczyciele, choć nie wszyscy. Jak podaje rządowa strona gov.pl, ustawa będzie nie tylko korzystna dla czwartoklasistów, ale także dla ich nauczycieli. Ta bowiem zaoferuje możliwość uzyskania bonu o wartości 2500 zł, który jest przeznaczony na zakup laptopa, lecz tylko dla nauczycieli szkół publicznych. \n\nChoć uczniowie otrzymają jednakowe urządzenia, to nauczyciele będą mogli wybrać dowolny sprzęt spełniający wymogi określone przez rozporządzenie Ministra Edukacji i Nauki, który mieści się w określonej kwocie albo - co ciekawsze - wybrać nawet droższy sprzęt. W takim wypadku bon będzie służył do zmniejszenia ceny zakupu - przykładowo, kupując sprzęt warty 4000 zł, nauczyciel z bonem z własnej kieszeni zapłaci tylko 1500 zł.\n\nRząd postawił tu na większą dowolność i nauczyciele będą mogli zakupić urządzenie „pod siebie”. Warto zaznaczyć, że bony będą przyznawane turowo - w pierwszej kolejności zyskają nauczyciele, którzy prowadzą zajęcia uczniów czwartych klas.\n\nPonadto każdy nauczyciel będzie mógł otrzymać jeden bon na laptop raz na 5 lat, a przez pierwsze trzy lata od zakupu sprzętu ten nie może zostać sprzedany. Bonów nie można też wymienić na gotówkę.",
      "author": 2,
      "image": "posts/0000000001/images/postImage.jpg",
      "created_at": "2023-01-01T10:00:00Z",
      "updated_at": "2023-01-01T10:00:00Z"
    }
  },
  {
    "model": "posts.Post",
    "pk": 2,
    "fields": {
      "title": "Microsoft tworzy nowego rywala dla iPada. Chciałbym wierzyć, że to się uda",
      "content": "Według niepotwierdzonych informacji, Microsoft pracuje nad dwoma niewielkimi tabletami z linii Surface Go i Surface Pro, w tym nad jednym z układem o architekturze ARM. Brakuje mi wyobraźni, by pojąć sens tych urządzeń. Przynajmniej mając na uwadze podzespoły, z jakich może korzystać Microsoft.\n\nPierwszym Surface’em, który odniósł jakikolwiek istotny sukces rynkowy, był ten drugi. Surface Pro, bo o nim mowa, miał być urządzeniem łączącym najważniejsze zalety tabletu i laptopa. Poprawne zrealizowanie tej wizji udało się Microsoftowi co prawda dopiero za trzecim razem, tym niemniej Surface Pro 3 okazał się nie tylko komercyjnym sukcesem, ale też w końcu doczekał się wielu naśladowców. Nie tylko ze strony partnerów sprzętowych Microsoftu, ale też i konkurencji w formie Apple’a i partnerów Google’a.\n\nWszystkie inne urządzenia Surface odniosły relatywną porażkę - przynajmniej, jeśli mierzyć je oficjalną miarą, jaką jest wyznaczanie standardów dla reszty. Żaden z pozostałych Surface’ów ani nie odniósł większego sukcesu, ani też nie doczekał się istotnych naśladowców. W tym Surface Laptop, nad czym jako miłośnik wyświetlaczy o proporcjach 3:2 bardzo ubolewam.\n\nW kwestii bycia idealnym laptopem brakuje mu nieco w kwestii wydajności. Chęć uczynienia urządzenia jak najsmuklejszym, jak najporęczniejszym, a przy tym możliwie bezgłośnym narzuca znaczne ograniczenia w kwestii zużycia energii i związanej z tym emisji ciepła. Innymi słowy, Surface Pro nie jest może i wolny, ale nietrudno znaleźć szybsze laptopy.\n\nSurface Pro z pewnością nie jest też idealny w pracy na kolanach. Da się, ale z uwagi na nietypową konstrukcję urządzenia nie jest to przesadnie wygodne. Świetnie się sprawdza na blacie biurka, ale jako lap-top tak sobie. To może jest za to idealnym tabletem?\n\nSurface’owi Pro jest do tego bliżej, niż wielu osobom się wydaje. Usprawnienia w interfejsie Windowsa sprawiły, że wygodnie się go obsługuje za pomocą dotyku (wyłączając jakieś głęboko zaszyte opcje w systemie, ale kto tam zagląda w trybie tabletu). Problem z aplikacjami w dużej mierze rozwiązuje głęboka integracja Windowsa z technologiami webowymi.\n\nSurface Pro nie może jednak w żaden sposób rywalizować z iPadem, abstrahując od tego, czy jest od niego lepszy czy gorszy. Ceny iPada zaczynają się od 2900 zł. Surface’a Pro od 5800 zł. Dla typowych zastosowań tabletowych Surface Pro nie oferuje nic, co by uzasadniało taką różnicę w cenie.\n\nSurface Go to linia tańszych (choć niezupełnie tanich) tabletów, które miały oferować większość zalet Surface Pro w możliwie jak najtańszym urządzeniu. Raczej się nie udało: Surface Go kosztuje 2200 zł w najtańszej i dość beznadziejnej wersji, a nawet ta najdroższa nie oferuje satysfakcjonującej wydajności czy sprawności energetycznej. Jeśli wierzyć informacjom zdobytym przez redakcję Windows Central, w tej linii tabletów dokona się mała rewolucja.",
      "author": 2,
      "image": "posts/0000000002/images/postImage.jpg",
      "created_at": "2023-01-02T13:00:00Z",
      "updated_at": "2023-01-02T13:00:00Z"
    }
  },
  {
    "model": "posts.Post",
    "pk": 3,
    "fields": {
      "title": "Kiedy bardzo chcesz mieć traktor, ale musisz jeździć Jeepem. Bardzo dziwny Commander na sprzedaż",
      "content": "Jeep Commander to dziwny samochód. Większy od Grand Cherokee z zewnątrz i mieszczący – jako pierwszy model w historii marki – siedem osób. Ale mimo wyglądu w stylu „groźne pudło na kołach” w środku jest… przytulnie. Albo, mówiąc prościej, ciasno. To niezły wyczyn – zaprojektować tak wielkie auto, które ma wewnątrz tak niewiele miejsca. Jednocześnie rozumiem, że Commander może się podobać. Nieźle wygląda, wzbudza respekt na drodze i jest bardzo amerykański w swoim stylu.\n\nPokazał mi się na brytyjskiej stronie z aukcjami. Gdy go zobaczyłem, najpierw pomyślałem „co to do diabła jest?”. Po chwili pojawiła mi się myśl „co to do diabła jest?”, a potem usiadłem i zastanowiłem się… „co to do diabła jest?”.\n\nZ tyłu ten Jeep wygląda normalnie. Z boku może zaskakiwać nietypowym malowaniem. Szeroki żółty pas biegnący przez karoserię nie wygląda może jakoś fatalnie, ale trochę dziwnie. OK, może to była taksówka albo jakiś samochód służbowy… ale chyba jednak nie!\n\nCo to do dia… i tak dalej. Tym Jeepem jeździł chyba jakiś miłośnik traktorów, który bardzo ubolewał, że swoim Johnem Deerem czy New Hollandem nie może pojechać po autostradzie. Przerobił Commandera tak, że amerykańska terenówka (no, powiedzmy – ponoć poza asfaltem faktycznie sobie radzi) dostała specyficzny „dziób”, w dodatku żółty. Tak, by nikt go nie przeoczył.\n\nPoza tym, to zwykły Jeep Commander na sprzedaż. Ma motor 2.7 diesel i przejechał przez 16 lat całkiem skromne, niecałe 170 tysięcy kilometrów. Nie ma informacji na temat historii jego przeróbek, ale nie jestem pewien, czy chcę ją znać.\n\nWnętrze ma tyle piachu, że wygląda jak poligon do ćwiczenia pustynnych oddziałów wojska. I wala się w nim tyle śmieci, że lokalna firma sprzątająca powinna na swojej mapie zaznaczyć Jeepa jako osobną dzielnicę. Akcja „sprzątanie świata” mogłaby obejmować tylko ten wóz, a i tak trzeba by ją rozłożyć na kilka edycji.\n\nJednym zdaniem – nic, tylko kupować. Za ile? Nie mam pojęcia, ale dam wszystkie pieniądze, by nie musieć na to patrzeć.",
      "author": 3,
      "image": "posts/0000000003/images/postImage.jpg",
      "created_at": "2023-01-03T09:00:00Z",
      "updated_at": "2023-01-03T09:00:00Z"
    }
  },
  {
    "model": "posts.Post",
    "pk": 4,
    "fields": {
      "title": "Apple, posłuchaj tego. Oto 5 funkcji, które chciałbym w Apple Watchu z nowym watchOS 10",
      "content": "WatchOS 10 ma być największą aktualizacją systemu operacyjnego zegarków Apple od czasu ich premiery w 2015 roku. Jako użytkownik jednego z nich, żadnej rewolucji nie potrzebuję. Przydałoby mi się za to 5 funkcji, których brak mocno odczuwam.\n\nDebiutujący w tym roku WatchOS 10 ma być największą i najbardziej zasadniczą aktualizacją systemową zegarków Apple od 2015 roku. Oprogramowanie ma ulec gruntownej przebudowie, lepiej wykorzystując wydajniejsze układy oraz większe koperty instalowane w nowszych modelach.\n\nSam z Watcha korzystam nieprzerwanie od 3 generacji i zupełnie szczerze: żadnej rewolucji nie potrzebuję. Zegarek Apple dobrze spełnia swoje zadanie, dlatego zamiast wielkiego remontu systemu wolałbym wdrożenie 5 funkcji, na które czekam od dłuższego czasu i których mocno mi brakuje:\n1. Automatyczne rozpoznawanie większej liczby aktywności\n2. Własne tarcze, najlepiej z programem do ich komponowania na iPhone\n3. Klawiatura systemowa. Jej brak to kpina.\n4. Porządny system fitness: plany treningowe, regeneracja i progres.\n5. Notatki! (serio serio)\n\nOczywiście powyższa lista funkcji nie jest wyczerpująca. Nie obraziłbym się na wiele dodatkowych opcji, jak np. możliwość ustawiania interwałów podczas ćwiczeń. Teraz muszę do tego używać zewnętrznej, płatnej aplikacji. Z chęcią zobaczyłbym również przekierowywanie połączeń telefonicznych na watchOS oraz więcej automatycznych odpowiedzi w aplikacjach służących do komunikacji.",
      "author": 3,
      "image": "posts/0000000004/images/postImage.jpg",
      "created_at": "2023-01-04T15:00:00Z",
      "updated_at": "2023-01-04T15:00:00Z"
    }
  }
]